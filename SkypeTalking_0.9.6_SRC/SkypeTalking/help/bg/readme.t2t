SkypeTalking
Версия 0.9
Запазено право (c)2010 Hrvoje Katic/Сътрудниците на SkypeTalking
Последно обновление: %%mtime(%x)

=Въведение=[introduction]

==Какво представлява SkypeTalking?==[WhatIsSkypeTalking]

SkypeTalking е удобство, което прави популярната програма за интернет телефония Скайп, по-достъпна и дружелюбна към слепия потребител. Тя използва Скайп API wrapper както и  говорния и брайлов извод на вашия екранен четец за извличане на информация от Скайп и я изпраща към вашия екранен четец. SkypeTalking ще озвучи повечето събития в Скайп, включително промените в потребителския статус, входящите и изходящи чат съобщения, състоянието на разговорите и много повече! Накратко, SkypeTalking просто ще направи Скайп да ви говори!
SkypeTalking беше предназначен предимно за NVDA, безплатен екранен четец с отворен код, за да направи Скайп по-достъпен. Той ще поддържа също JAWS, Window-Eyes, System Access, Dolphin Hal/Supernova и SAPI5 стандарта, но в SAPI5 няма да е възможна поддръжка за брайл.
SkypeTalking поддържа много езици, и така ви позволява да го ползвате на вашия роден език. В момента освен американски английски се поддържат: хърватски, арабски, белоруски, български, чешки, датски, немски, испански, финландски, френски, иврит, унгарски, италиански, японски, грузински, латвийски, македонски, малайски, полски, португалски, руски, сръбски, турски, украински и китайски. Ако желаете да направите SkypeTalking достъпен на вашия език,погледнете детайлите за контакти в края на настоящата документация, за да се свържете с мен за допълнителна информация.

==Системни изисквания==[SystemRequirements]

За да използвате SkypeTalking успешно, са ви нужни:
- Windows XP, Vista или 7
- Който и да е от поддържаните екранни четци: В момента се поддържат NVDA 2010.1 или по-нова версия, JAWS (всички версии), Window-Eyes (всички версии), System Access (всички версии) включително System Access to Go, и продуктите на Dolphin (версия 12 или по-нова)
- Ако не ползвате никой от посочените екранни четци, ще се ползва  SAPI5 говора. В такъв случай ще ви е нужен някой от съвместимите със SAPI5 гласове(Windows идва с поне един SAPI5 глас)
- Разбира се, Скайп (3.x, 4.x, 5.x или по-нов) –ще работи и със Скайп 2.x,а вероятно и с  1.x, но не е тествано.


=Начални стъпки=[GettingStarted]

==Инсталиране и първо стартиране==[InstallationAndFirstRun]

За да инсталирате SkypeTalking, стартирайте SkypeTalking_X.X_setup.exe (където X е номерът на настоящата версия) и следвайте инструкциите. Инсталацията ще създаде икона на работния ви плот, програмна група в старт менюто, и инсталационната папка в x:\Program Files\SkypeTalking където x е буквата на вашият системен дял.
За да стартирате деинсталатора на SkypeTalking, отворете  програмната група SkypeTalking в старт менюто и изберете Uninstall SkypeTalking.
За да стартирате SkypeTalking, кликнете SkypeTalking иконата на работния ви плот или старт менюто в програми\SkypeTalking.
Когато стартирате SkypeTalking за пръв път, той вероятно няма да е оторизиран да ползва Скайп. От съображения за сигурност Скайп не позволява на външни добавки и екстри да го ползват без позволението на потребителя. Целта е да се предотврати повреда на Скайп от вируси и троянски коне. Обикновено Скайп извежда диалог, искайки от вас да позволите на приложението да го ползва, в който случай имате възможност да натиснете таб до бутона „позволи достъп” и да го активирате или кликнете върху него, за да позволите на SkypeTalking да се свърже със Скайп. Ако по някаква причина диалогът не се появи, за да позволите на SkypeTalking достъп до Скайп, направете следното:
+ Стартирайте SkypeTalkingот работния плот или старт менюто  Програми>SkypeTalking. Ще чуете Изчакване за упълномощаване".
+ Отворете Скайп.
+ Отидете в меню инструменти, после нагоре до настройки и натиснете Enter.
+ Слезте със стрелка надолу до раздела разширени.
+ Натиснете Shift+Tab докато застанете върху Диспечер на достъпа до скайп от други програми link. Натиснете интервал, за да го активирате.
+ Намерете SkypeTalking в списъка (обикновено е най-горе в списъка), натиснете таб до бутона промени и натиснете интервал, за да го активирате.
+ Натиснете Tab. Трябва да чуете, че сте застанали върху  радио бутон, който казва "Не позволявай да ползва Скайп". Натиснете стрелка нагоре докато чуете "Позволи да ползва Скайп", и натиснете Enter.
+ Воала! Току-що позволихте на SkypeTalking да ползва Скайп! SkypeTalking сега трябва да изговори своето приветствено съобщение. Вече можете да натиснете Escape няколко пъти, за да излезете от настройките. Дори не е нужно да запазвате промените.


Внимание, ще трябва да повтаряте тези стъпки всеки път след преинсталация на SkypeTalking, но не унивайте, трябва да го правите само веднъж при инсталация на SkypeTalking. Ще трябва да повторите стъпките ако променяте местоположението на SkypeTalking.exe.

Веднъж стартиран, SkypeTalking ще работи във фонов режим и ще чете събитията докато го затворите. По подразбиране ще виждате иконата на SkypeTalking в областта за уведомяване, но можете да забраните показването й от настройките на SkypeTalking категория „Общи”.

==Обновяване на SkypeTalking==[SkypeTalkingUpdates]

Частични обновления на SkypeTalking се пускат регулярно, за да поддържат SkypeTalking стабилен. Започвайки от SkypeTalking версия 0.9, можете автоматично да проверявате и сваляте ъпдейти, без да посещавате страницата на проекта. SkypeTalking по подразбиране ще проверява автоматично страницата на проекта за обновления и ще ви извести в случай, че има нещо ново. Тогава ще можете да прекъснете обновяването , или да позволите на SkypeTalking да свали ъпдейта вместо вас. Процесът по свалянето работи във фонов режим и е сравнително бърз. Ще бъдете информирани за завършването на свалянето веднага щом то приключи.Автоматичната проверка за ъпдейти може да бъде забранена от настройките на SkypeTalking в раздел „Обновления”. 
За да проверите ръчно за обновления, можете да натиснете клавишната комбинация на SkypeTalking Alt+Control+Shift+U или с десния бутон да кликнете върху иконата  му в областта за уведомяване и в появилото се меню да намерите помощ ->проверка за обновления.

=Командният Интерфейс=[CommandInterface]

SkypeTalking притежава различни команди, към които са  прикрепени клавишни комбинации, които можете да използвате, за да управлявате поведението му и да получите или повторите всяка давана от него информация. Всички клавишни комбинации на SkypeTalking съдържат Alt, Control и Shift (Alt+Control+Shift+някой друг клавиш). Можем да кажем, че Alt+Control+Shift служат като модификаторни клавиши за SkypeTalking. За да зададете команда, натискате и задържате Alt+Control+Shift (SkypeTalking модификаторите), и натискате друг клавиш докато държите останалите клавиши натиснати.
Внимание: можете да променяте всички клавишни комбинации на SkypeTalking според вашите желания, ползвайки настройките в раздел „Бързи клавиши”. Следващите раздели описват командите в SkypeTalking и тяхното предназначение.

==Преглед на чат съобщения и гласова поща в Скайп==[ReviewingSkypeChatMessagesAndVoicemails]

===Режим на текстови и гласови съобщения (Alt+Control+Shift+Z)===[MessageVoicemailMode]

За да превключите между преглед на последните 10 чат съобщения и последните 10 съобщения в гласовата поща, когато ползвате Alt+Control+Shift+цифри от 1 до 0, използвайте комбинацията по подразбиране Alt+Control+Shift+Z. SkypeTalking ще каже "режим на гласови съобщения" или "режим на текстови съобщения". Режимът по подразбиране е „Текстови съобщения”.

===Озвучаване на последните 10 входящи и изходящи текстови или гласови съобщения (Alt+Control+Shift+цифри от 1 до 0)===[LastTen]

В режим на текстови съобщения чрез Alt+Control+Shift+цифри от 1 до 0 от цифровия ред можете да прослушате последните входящи и изходящи текстови съобщения (1 до 10) които сте получили или изпратили по време на работната сесия на SkypeTalking. При двукратно натискане, съответното  текстово съобщение, отговарящо на натиснатата цифра, ще бъде копирано в клипборда. При трикратно натискане ще се отвори URL адрес в интернет браузера по подразбиране (ако съобщението съдържа URL адрес). Внимание, SkypeTalking приема само по един URL адрес в съобщение.
В режим на гласови съобщения, ползвайте Alt+Control+Shift+цифрите от 1 до 0, за да прегледате последните 10 изпратени и получени гласови съобщения. Ако натиснете комбинацията двукратно, SkypeTalking ще отвори и възпроизведе съответното съобщение. При трикратно натискане  SkypeTalking ще изтрие съответното гласово съобщение, тъй че бъдете внимателни при ползването на тази възможност.

===Наблюдение на активни чат прозорци (Alt+Control+Shift+функционални клавиши F1 до F10)===[MonitoringActiveChats]

Тази функционалност ви позволява да наблюдавате активните чат прозорци т.е. отворените прозорци на чата. Това е полезно ако желаете да прегледате само последните 10 текстови съобщения, които принадлежат към конкретен чат разговор,а не от всички чат прозорци въобще. Ползвайте Alt+Control+Shift+функционални клавиши F1 до F10 за да зададете наблюдение върху някой от максимум 10 активни чат прозорци(или натиснете комбинацията двукратно, за да извикате на фокус съответния чат прозорец), след което можете да ползвате Alt+Control+Shift+цифрите за четене на последните 10 съобщения в отворения в момента чат прозорец. При натискане на Alt+Control+Shift+C се съобщава текущо наблюдавания чат, а при двукратно натискане се извежда на фокус този чат прозорец.
Внимание, за да може тази функционалност да работи правилно , трябва да сте активирали „стегнат вид” ако ползвате Скайп 4.x, 5.x или по-нова версия.

===Повторение на последното чат съобщение (Alt+Control+Shift+R)===[RepeatLastChatMessage]

Тази команда повтаря последното входящо или изходящо чат съобщение. Ако я натиснете двукратно, , ще се отвори чат прозореца съдържащ това съобщение и ще се постави наблюдение върху съответния чат прозорец.

===Преглед на последното гласово съобщение (Alt+Control+Shift+W)===[ReviewLastVoicemail]

По подразбиране за преглед на последното получено или изпратено гласово съобщение се ползва Alt+Control+Shift+W. При двукратно натискане гласовото съобщение се отваря и бива възпроизведено. При трикратно натискане  съобщението се изтрива така, че бъдете внимателни при ползването на тази функционалност.

==Преглед на събитията в Скайп==[ReviewingSkypeEvents]

===Повторение на последното събитие (Alt+Control+Shift+E)===[RepeatLastEvent]

Тази команда повтаря последното събитие в Скайп включително и чат съобщенията. Събитията, които могат да се повторят чрез тази команда включват: промените в статуса, последното чат съобщение и статуса на разговора.

===Игнориране на събитията в Скайп (Alt+Control+Shift+I)===[IgnoreSkypeEvents]

Тази команда ще превключи игнорирането на всички събития в Скайп. Ако е включена, SkypeTalking просто ще игнорира събитията и няма да ги озвучава или следи.

===История на събитията===[TheEventsHistory]

Можете да прегледате всички минали събития в настоящата работна сесия на SkypeTalking включително времето на възникване чрез следните клавишни комбинации по подразбиране:
- Alt+Control+Shift+точка– отива на следващото събитие от буфера със събития в хронологията;
- Alt+Control+Shift+запетая- отива на предишното събитие от буфера със събития в хронологията;
- Alt+Control+Shift+тире - превключване на прегледа между следните събития: промени в статусите, разговори, чат съобщения, прехвърляния на файлове, потребителски действия, гласова поща.


==Бърза промяна на вашия Скайп статус (Alt+Control+Shift+Backspace)==[ChangeStatus]

Използвайте тази команда за бърза промяна на вашия скайп статус. След прилагането й със стрелките изберете новия си статус от списъка и натиснете Enter за да потвърдите промяната. Можете да направите това където и да сте, без да  извиквате Скайп на фокус.

==Съобщаване състоянието на разговора и микрофона (Alt+Control+Shift+L)==[CallStatus]

Тази команда ще съобщи състоянието на активния в момента разговор. Ще чуете също дали микрофонът ви е заглушен (ако е). При двукратно натискане се отваря диалогов прозорец от който можете да инициирате разговор с някого, след като изберете неговото име в Скайп. Можете също да инициирате конферентен разговор като въведете имената на участниците, разделяйки ги със запетая. Например: john2010,little.marry,perfect_paul. Не е нужно да поставяте запетая след последното име.

==Съобщаване времетраенето на разговор (Alt+Control+Shift+D)==[SayCallDuration]

Тази команда работи само в активен разговор, и съобщава времетраенето на разговора към момента в часове, минути и секунди.

==Проследяване състоянието на прехвърляне на файл (Alt+Control+Shift+F)==[FileTransferStatus]

Тази команда ще съобщи статуса на последното входящо или изходящо прехвърляне на файл . Ако към момента има активно прехвърляне,ще чуете скоростта на прехвърлянето в мегабайти за секунда, количеството прехвърлени мегабайти ,  както и процентното  изражение на трансфера и оставащото време. Ако са активни повече от едно прехвърляния, можете да изберете кое от тях да проследите като натиснете Alt+Control+Shift+F двукратно и изберете подателя или получателя на файла.от списъка. Натиснете Enter, за да потвърдите избора си.

==Проследяване на вашия активен статус или баланс по кредит (Alt+Control+Shift+O)==[CurrentStatus]

При еднократно натискане тази команда ще съобщи вашия скайп статус, а при двукратно натискане ще съобщи баланса по вашия скайп кредит.

==Съобщаване и промяна на вашето Скайп настроение (Alt+Control+Shift+M)==[ReportOrChangeMoodText]

Ако имате зададено скайп настроение, тази команда ще ви го съобщи. Ако я натиснете двукратно, , ще се отвори диалогов прозорец, в който можете да напишете нов текст на настроението или да смените настоящия. Натиснете Enter , когато го напишете, и текстът на настроението ще се промени.

==Други команди==[OtherCommands]

===Диалогът За SkypeTalking (Alt+Control+Shift+A)===[AboutSkypeTalking]

Този диалог показва настоящата версия на SkypeTalking, информация за авторските права, информация за интернет страницата и др. . Можете да го затворите като натиснете enter. Тук има и други опции като тези за посещаване на интернет страницата, преглед на лицензионното споразумение онлайн, преглед на списъка с хора, допринесли за развитието на програмата, преглед на наръчника за употреба или документа с нововъведенията в този софтуер.

===Преглед на версията на Скайп (Alt+Control+Shift+V)===[ReportSkypeVersion]

Тази команда изговаря настоящо инсталираната на потребителския компютър версия на Скайп. При двукратно натискане ще съобщи версията на Скайп API wrapper (полезно предимно за разработчици).

===Спиране на SAPI5 говора (Alt+Control+Shift+Spacebar)===[StopSpeech]

Тази команда ще спре говора, когато SkypeTalking се ползва със SAPI5 говор. Ако ползвате SkypeTalking с вашия екранен четец, обикновено можете да спрете говора с натискане на клавиш Control.

===Изключване на SkypeTalking (Alt+Control+Shift+Q)===[QuitSkypeTalking]

Тази команда разтоварва SkypeTalking от паметта. По подразбиране ще бъдете запитани за потвърждение. Ако отговорите с „да”, SkypeTalking ще се изключи и информацията за последните събития, текущи прехвърляния и чат съобщения ще бъде „забравена”, тъй като SkypeTalking ги съхранява в работната памет на компютъра ви и по този начин те се премахват от паметта заедно със SkypeTalking. Ако отговорите с „не”, SkypeTalking ще продължи да работи в настоящата си сесия.

===Описване на командите (Alt+Control+Shift+K)===[KeyDescriber]

Най-добрият начин за разучаване на SkypeTalking е описанието на командите. В този режим, натискайки клавишна комбинация принадлежаща на SkypeTalking, той ще опише предназначението на всяка натисната клавишна комбинация. Това наподобява режима за клавиатурна помощ в JAWS, Window-Eyes и NVDA. Можете да включвате и изключвате описването на командите с клавишната комбинация по подразбиране Alt+Control+Shift+K.

=Настройки на SkypeTalking=[preferences]

Диалогът с настройките на SkypeTalking може да се отвори с натискане на комбинацията по подразбиране Alt+Control+Shift+P. Можете също да го отворите и с кликване с десния бутон на мишката върху иконата на SkypeTalking в областта за уведомяване, откъдето се избира инструменти->настройки. Можете да го ползвате, за да промените поведението на SkypeTalking, както и езикът по подразбиране и настройките за говор. От тук можете да промените клавишните комбинации. Диалогът с настройки има множество подредени във вертикална структура категории, които можете да превключвате със стрелки (както правите в диалога с настройките на скайп). Бутонът OK или натискане на Enter ще запази промените направени във всички категории на настройките, докато бутонът Apply ще запази настройките, без да затваря диалога. За да откажете промените, , натиснете Escape или бутона Cancel. Прегледайте разделите по-долу, за да се запознаете с всяка от категориите за настройки..

==Категория Общи==[general]

Категорията „Общи” служи за избор на предпочитан за  SkypeTalking език, както и за настройване на начина, по който SkypeTalking ще се включва и изключва. Тази категория съдържа следните опции.

===Език===[language]

Падащото меню за език съдържа всички езици, които SkypeTalking поддържа към момента. От тук можете да избирате предпочитан език, който   автоматично ще бъде приложен след запазване на промените в настройките. По подразбиране SkypeTalking използва езикът зададен за операционната ви система. Забележка, за да се показват описанията на командите на друг език, изключете и стартирайте отново SkypeTalking.

===Зареждай SkypeTalking с Windows===[StartSkypeTalkingWithWindows]

Когато тази опция е включена, SkypeTalking ще  се зарежда автоматично с Windows. Тя е изключена по подразбиране

===Автоматично зареждай Скайп със SkypeTalking===[AutoStartSkype]

Когато тази опция е включена, ще позволи на SkypeTalking автоматично да стартира Скайп вместо вас в случай, че забравяте да включвате  Скайп преди да включите SkypeTalking. Това е полезно, в случай че желаете заедно със зареждането на Скайп да имате незабавен достъп чрез говор до програмата. Опцията е включена по подразбиране, което значи, че SkypeTalking ще зареди Скайп ако разпознае, че  Скайп все още не е включен.

===Автоматично затваряй Скайп когато се затваря SkypeTalking ===[AutoCloseSkype]

Когато тази опция е включена, Скайп ще се изключи автоматично в момента, в който изключите SkypeTalking. Ако все пак желаете да ползвате Скайп след като SkypeTalking е изключен , вероятно ще искате да изключите тази опция, която е изключена по подразбиране.

===Потвърждение при изход от SkypeTalking===[ConfirmExit]

Опцията е включена по подразбиране. Ако я изключите, SkypeTalking ще бъде изключен веднага след задаване на командата за изход, а диалогът за потвърждение няма да бъде показван.

===Показвай иконата на SkypeTalking в областта за уведомяване===[SkypeTalkingTaskbarIcon]

Тази опция е включена по подразбиране и изисква рестартиране. Изключете я, ако не желаете да виждате иконата на SkypeTalking в областта за уведомяване.

==Категория Изход==[output]

Категорията „Изход” съдържа настройки свързани с  речевия и брайловия изход. От тук могат да се настройват следните опции.

===Речев изход===[SpeechOutput]

Падащото меню за речев изход дава възможност за избор на предпочитан речев изход. Ако изберете „автоматично откриване”, програмата автоматично ще открие и използва работещият ви екранен четец или SAPI5 в случай, че екранният ви четец не е стартиран , или е непознат за SkypeTalking. Ако е избран SAPI5, ще бъде използван говор през SAPI5 и ще е независим от вашия екранен четец.

===Речеви Контроли за SAPI5===[SpeechControls]

Следващите 2 контроли са edit spin boxes,с които можете да  управлявате силата на звука и скоростта на вашия SAPI5 синтезатор в случай, че  SAPI5 е избран. Можете да ползвате стрелките, за да променяте стойностите или да изпишете число.

===Включване на брайлов изход===[EnableBrailleOutput]

Този чекбокс ви позволява да включвате и изключвате възможността да виждате изходящите съобщения на SkypeTalking на вашия брайлов дисплей. Тази опция не работи, когато е избран  SAPI5.

==Категория Уведомления==[alerts]

Тази категория ви позволява да включвате и изключвате обявленията за различни скайп съобщения поддържани от SkypeTalking. Всяко нещо без отметка тук ще бъде игнорирано от програмата. Можете да превключвате анонсирането на входящи чат съобщения, изходящи чат съобщения, статуси на контакти и прочее, както и  промените в скайп настроенията.

==Категория Четене==[verbosity]

Тази категория съдържа настройки определящи количеството информация, която ще ви бъде предоставяна от SkypeTalking и какви специални SkypeTalking съобщения ще бъдат или няма да бъдат озвучавани. От тук можете да настройвате следните опции.

===Прочитай времевото клеймо на съобщението===[ShowMessageTime]

Тази опция е включена по подразбиране, което означава, че  SkypeTalking ще съобщава времето, по което съобщението е било изпратено или получено. Времевото клеймо се показва в дружелюбен към потребителя формат. Например”преди минута в 10:56, John каза: Как си днес?". Махнете отметката пред тази опция, за да изключите съобщаването на времевото клеймо.

===Прочитай името на подателя на съобщението===[SpeakContactNameWithMessage]

Ако тази опция е изключена, SkypeTalking няма да съобщава името на контакта, който изпраща или получава съобщение. Тя е включена по подразбиране.

===Изговаряне на фразата "Скайп уведомление"===[SkypeAlertMessage]

Тази опция се състои от група радио бутони. Тя контролира как SkypeTalking ще ви уведомява за нови събития. Радио бутонът "Преди уведомлението" ще укаже на SkypeTalking да изговаря фразата "Скайп уведомление" преди да изговори самото събитие. Радио бутонът "След уведомлението" ще укаже на SkypeTalking да изговаря първо събитието последвано от фразата "скайп уведомление". Радио бутонът "Никога" ще укаже на SkypeTalking да изговаря само събитието без фразата "Скайп уведомление”. По подразбиране е избран радио бутонът „Преди уведомлението”.

==Категория Разширени==[advanced]

Тази категория съдържа някои разширени настройки, контролиращи как SkypeTalking третира Скайп и Скайп връзката. От тук можете да настройвате следните опции.

===Брой опити за свързване преди отказване===[ConnectionRetries]

Тази опция управлява броя опити на SkypeTalking за свързване със Скайп в случай на неуспех. По подразбиране е избрано 5.

===Стартирай Скайп намален===[StartSkypeMinimized]

Тази опция е включена по подразбиране, което означава, че основният прозорец на Скайп няма да се показва, когато Скайп е стартиран  чрез SkypeTalking.

===Без зареждащ екран при пускане на Скайп===[NoSplashScreen]

Тази опция е включена по подразбиране. Тя ще скрива стартиращия прозорец на Скайп, когато той е стартиран чрез  SkypeTalking.

==Категория Обновления==[updates]

Тази категория съдържа настройките за обновленията в SkypeTalking. От тук можете да настройвате следните опции.

===[Автоматично проверявай за обновления на SkypeTalking===[AutoCheckForUpdates]

Тази опция е включена по подразбиране, което значи, че SkypeTalking автоматично ще проверява за обновления при всяко свое стартиране. Махнете отметката пред тази опция, за да изключите автоматичната проверка за обновления.

===Тип изтегляне===[DownloadType]

Тази опция определя кой тип на SkypeTalking обновление ще бъде изтеглено от интернет страницата. Това е падащо меню с две опции инсталационна и преносима версия-. Инсталационната версия е зададена по подразбиране.

==Категория Диспечер на абонатите==[ContactsManagerCategory]

Тази категория съдържа настройки за вградения в SkypeTalking диспечер на абонати. Той притежава опция за показване на абонатите, които са извън линия, която опция е изключена по подразбиране. Когато е включена, диспечерът на абонатите ще показва и абонатите извън линия.

==Категория Бързи клавиши==[hotkeys]

Тази категория ви позволява да променяте бързите клавиши на SkypeTalking по ваш вкус. Ето как да я използвате.

===Списък с бързите клавиши===[KeystrokesList]

Списъкът с бързи клавиши показва всички функционалности в SkypeTalking и техните  клавишни комбинации, които можете да променяте. Тук можете да видите името на функционалността, настоящата й клавишна комбинация , както и описание на функционалността. Използвайте стрелките нагоре и надолу, за да се фокусирате върху функционалността, чиято клавишна комбинация желаете да промените.

===Промяна на клавишна комбинация===[ChangingKeystroke]

Бутонът „Промяна” ще отвори диалогов прозорец, откъдето можете да модифицирате фокусираната клавишна комбинация. Тук има 4 чек бокса за клавишите модификатори (Alt, Win, Control и Shift), както и поле за въвеждане, в което можете да изпишете буква, която ще бъде използвана заедно с модификаторите. Например ако искате да ползвате Control+Shift+H като клавишна комбинация (Control и Shift са модификатори, а  H е клавиш), трябва да сложите отметки пред модификаторите Control и Shift, докато пред Alt и Win отметките са изключени, и трябва да въведете буква h в полето за въвеждане. Вашите промени ще бъдат приети, когато активирате бутон OK. Ако клавишната комбинация вече се ползва, ще видите съобщение за грешка и ще трябва да опитате с различна комбинация. Важно е също така да въведете правилна буква, в противен случай вашата комбинация няма да работи.

=Диспечерът на абонатите=[TheContactsManager]

Диспечерът на абонати в SkypeTalking ви позволява да разглеждате и управлявате СКАЙП КОНТАКТИТЕ СИ ПО по-лесен и достъпен начин. Можете да го отворите с натискане на клавишната комбинация Alt+Control+Shift+F11. Ако натиснете комбинацията двукратно, SkypeTalking ще се фокусира върху оригиналният прозорец на списъка на скайп контактите ви.

==Придвижване в Диспечера на абонатите==[NavigatingContactsManager]

Диспечерът на абонати на SkypeTalking показва вашите контакти като списък с възможности за избор на един или повече абонати, върху които можете да приложите определено действие. За да се придвижвате в списъка, използвате стрелки нагоре и надолу, а интервал ползвате, за да поставите или премахнете отметка пред абоната на фокус. Диспечерът на абонати в допълнителни колони показва също онлайн статуса на абоната, скайп настроението му, както и датата и часа, в който абонатът за последно е бил на линия (за абонати извън линия).

==Избор на действие за абонат на фокус==[ChoosingAnAction]

Това какви действия ще се покажат в диспечерът на абонатите зависи от броя избрани абонати.
Ако е избран само един абонат, възможните действия са:
+ Бутон „повикване” – инициира обаждане до абоната – това е бутона по подразбиране, така, че натискане на Enter, когато сте върху абонат в списъка, ще активира този бутон;
+ Бутон „чат” – отваря чат прозорец с този контакт;
+ Бутон „покажи профила” – отваря прозорец на диспечера на абонати за преглед на профила.


Ако са избрани два или повече абоната, налични са следните действия:
+ Бутон „създай конферентен разговор”– инициира конферентен разговор с всички избрани абонати – това е бутон по подразбиране така, че натискане на Enter, когато се намираме в списъка с абонати, ще го активира;
+ Бутон „създай конферентен чат” – отваря чат прозорец и инициира общ чат с всички избрани абонати.


Можете да ползвате клавиши Tab и Shift+Tab , за да се придвижвате между бутоните и списъка с абонати. Натиснете Alt+F4 или активирайте бутона Close по всяко време, за да затворите диспечера на абонатите.

==Преглед на профил==[ProfileViewer]

Това е възможност на диспечера на абонатите, която ще се отвори, когато активирате бутона „покажи профила” за отделен абонат. Показват се  подробностите за профила на съответния абонат в достъпен и лесен за ползване диалогов прозорец. Използвайте Tab и Shift+Tab , за да се придвижвате в информацията. Можете да ползвате стрелките и всички стандартни за маркиране на текст команди, за да копирате конкретна информация . За да затворите прегледа на профила, активирайте бутона Close или натиснете Escape , и ще се върнете отново в диспечера на абонатите.

=Изпращане и получаване на SMS съобщения със SkypeTalking=[SMS]

SkypeTalking ви позволява да изпращате и получавате SMS съобщения по много лесен начин с вградения си SMS съветник.

==SMS Съветникът==[SMSWizard]

Имате достъп до SMS съветника с натискане на Alt+Control+Shift+S.
Когато се отвори, ще бъдете помолени да въведете телефонен номер. Трябва да въведете валиден телефонен номер, включващ код за страната. Например+11234567. Ако номерът е невалиден, съветникът ще ви върне в полето за въвеждане на телефонен номер, за да опитате повторно въвеждане. Натиснете Enter за да продължите или Escape за отказ.
Ако телефонният номер е валиден, съветникът ще продължи и ще ви постави в поле за въвеждане, в което да съставите SMS съобщението. Докато сте в този диалогов прозорец, можете да натиснете функционалния клавиш F2 по всяко време, за да получите текущото състояние на композираното от вас SMS съобщение. Ще чуете предупредителен сигнал ако броят знаци достигне 0.
Щом съставите вашето SMS съобщение, можете да натиснете Enter или Tab до бутон „изпрати”, за да го изпратите, или до бутон  Cancel, за да откажете изпращането. Ако бутонът „изпрати” е активирани вашият кредитен баланс е положителен, вашият SMS ще бъде изпратен.

=Заключителна информация и детайли за контакти=[FinalInfo]

==Сдобиване с изходния код==[ObtainingSourceCode]

SkypeTalking е софтуер с безплатен и отворен код, написан на [програмния език Python http://www.python.org]. Отворен код означава, че изходният софтуерен код е на разположение на всеки. SkypeTalking използва GNU General Public License версия 2.0. Можете да прочетете пълното лицензно споразумение във файла license.txt, който идва със SkypeTalking.
Ако сте програмист, желаете да подпомогнете разработката на кода или да компилирате SkypeTalking от изходен код, можете да посетите SVN хранилището на SkypeTalking на страницата на проекта http://SkypeTalking.googlecode.com. От там ще можете да свалите най-новата версия.

==Принос в превода==[ContributingTranslation]

Ако сте преводач и желаете да локализирате SkypeTalking и неговата документация на вашия език, можете да се свържете с мен по електронната поща, за да се снабдите с най-новия езиков файл и инструкции, за да можете след това да ми изпратите вашия превод. Ако имате знание за ползването на хранилища за подверсиите, ще се радвам да ви дам права за достъп, за да обновявате превода от време на време.

==Пощенският списък на SkypeTalking==[MailingList]

Можете да се присъедините към пощенския списък на SkypeTalking регистриран в Google групите като ползвате следния адрес: [SkypeTalking+subscribe@googlegroups.com SkypeTalking+subscribe@googlegroups.com]. За да изпратите писмо до списъка, използвайте следния адрес  [SkypeTalking@googlegroups.com SkypeTalking@googlegroups.com]. Имайте предвид, че в списъка се комуникира само на английски. Това е най-добрият източник за техническа поддръжка и за съвети при ползването на SkypeTalking. Тук ще получавате ежедневна информация за това какво се случва с разработката на програмата в нейното хранилище. Всички въпроси са добре дошли без значение дали са от начинаещи или от разработчици.

==Заслуги==[credits]

Следните хора допринесоха в разработването на SkypeTalking:
- Hrvoje Katić - създател на проекта и главното лице зад SkypeTalking.
- Gianluca Casalino – разработи различни допълнителни функционалности на SkypeTalking и допринесе с много труд за разработването на кода му. Благодарение на целенасочената му работа и помощ SkypeTalking е дори по-добър от преди!
- René Linke – също допринася за SkypeTalking по някакъв начин като разработва пачовеи дава първоначални идеи.
- Прекрасните хора, които направиха SkypeTalking достъпен на техните езици така, че SkypeTalking вече говори над 20 езика!
- И разбира се, всички потребители на SkypeTalking по света, които ежедневно го ползват и го популяризират така, че още повече хора да знаят за този продукт!


Голямо благодаря на всички ви!!!

==Детайли за контакт==[ContactDetails]

Интернет страницата на проекта SkypeTalking за сваляне, обновления и други новости: [SkypeTalking.googlecode.com http://SkypeTalking.googlecode.com]

Моят E-Mail за въпроси, предложения, поддръжка и изпращане на преводи: [hrvojekatic@gmail.com hrvojekatic@gmail.com]

Можете да ме следвате в Twitter на: [@hkatic http://www.twitter.com/hkatic]

Моята фейсбук страница: [www.facebook.com/jukebox2009 http://www.facebook.com/jukebox2009]

Моят кланго акаунт на klango.net: DJ_Jukebox

Моят MSN адрес: [hrkatic@hotmail.com hrkatic@hotmail.com]

Моят скайп акаунт: hrvojekatic

