Важна информация (прочетете внимателно)!

Прочетете внимателно информацията по-долу, използвайки стандартните команди за четене на текст.

Когато стартирате SkypeTalking за първи път, той *трябва* да бъде упълномощен, за да може да комуникира със Скайп. Иначе, SkypeTalking няма да може да се стартира успешно!
За да упълномощите SkypeTalking да има достъп до Скайп, направете следното:
1. Позволете на инсталатора да стартира SkypeTalking след приключването на инсталацията. Можете също така да стартирате SkypeTalking ръчно, или от работния плот като щракнете върху иконата на SkypeTalking, или от менюто "Старт", в категорията Програми ->SkypeTalking.
2. Би трябвало да чуете съобщението "Свързване със Скайп" и след това "Изчакване за упълномощаване".
3. След това, би трябвало Скайп да ви уведоми че дадено приложение е заявило достъп до Скайп и дали искате да му разрешите достъп до Скайп или не. В този момент, изберете бутона "Разреши достъп". След това би трябвало да чуете съобщението "SkypeTalking е в готовност" веднага щом сте активирали бутона "Разреши достъп".
Ако Скайп не ви е уведомил за нищо след стартирането на програмата SkypeTalking, направете следното, за да разрешите на (упълномощите) SkypeTalking да има достъп до Скайп:
1. Отворете Скайп.
2. Отидете в лентата с менютата чрез натискане на клавиша Alt, после със стрелка надясно до Инструменти, и след това със стрелка нагоре няколко пъти до Настройки и натиснете Enter.
3. В прозореца с настройките натискайте стрелка надолу докато не стигнете до категорията Разширени.
4. Натискайте неколкократно Shift+Tab докато не стигнете до линка "Диспечер на достъпа до Skype от други програми". Натиснете интервалния клавиш, за да го активирате.
5. Със стрелките за нагоре и надолу намерете елемента "SkypeTalking" в списъка (обикновено би трябвало да е първия елемент в списъка), отидете с табулатора до бутона "Промени", и натиснете интервалния клавиш за да го активирате.
6. Натиснете Tab. Би трябвало да чуете че сте попаднали върху радио бутон, който гласи "Не позволявай да ползва Skype". Натиснете стрелка нагоре докато не чуете "Позволи да ползва Skype", и тогава натиснете Enter.
7. След това SkypeTalking би трябвало да ви съобщи че е в готовност (готов за употреба).

За повече информация, моля прочетете ReadMe файла като изберете опцията с етикет "Прочетете ръководството с инструкциите" в последната страница на инсталатора.

